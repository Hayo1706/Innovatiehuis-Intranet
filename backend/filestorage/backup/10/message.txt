Dag Jan, we hebben de mail van Niels gelezen en we hebben nog even contact met hem gehad, en het lijkt erop dat de situatie niet echt is veranderd ten opzichte van eerder. Niels zegt nu wel dat zijn collega's in november hun vertrouwen al hadden opgezegd, wat wellicht verklaart waarom Niels nogal naar ons uithaalde bij de tussenpresentatie. Hij claimde vervolgens ook dat hij telkens bij ons aan de bel had getrokken, wat gewoon echt niet waar is en dat heb ik hem ook verteld. Niels gaf dit vervolgens ook toe (wat hem siert) en is duidelijk ook niet blij met hoe hij dit zelf heeft aangepakt, wat misschien verklaart waarom hij zo lang aardig bleef voor ons.Reden dat ik dit bericht stuur is om je het volgende idee mee te geven: misschien is het geen toeval is dat juist de twee politiegroepen, met dezelfde opdracht en dezelfde opdrachtgever, nu in de problemen zitten. Niels is een prima gast, heel aardig, maar hij is niet transparant geweest. Hij heeft duidelijke voorkeuren, maar in plaats van dat hij deze voorkeuren als ultimatum bij ons neerlegde toen het er echt op aankwam, is hij aardig gebleven en hadden wij het idee dat zolang we een product afleverden er nog niets verloren was. Typisch voorbeeld hiervan is dat we hem vroegen hoe we vertrouwen konden terugwinnen en hij wilde dat we als teams gingen "overleggen" en met een "plan" kwamen. Dit hebben we gedaan en we beloofden hierna meer onderling samen te werken, de vakantie door te werken, meer demo's te houden, en wanneer de DSH weer open was daar ook aanwezig te zijn. Maar toen we zeiden dat de teams intact bleven... interesseerde het hem niet meer en stuurde hij jou een mail om aan te geven dat het Innovatiehuis er klaar mee was. Die fusie was dus een verborgen ultimatum.Niels zegt nu ook dat zijn collega's betrokken wilden worden in het ontwerpen van een passend product. Dit hadden we graag geweten voordat we hierop werden afgerekend. Wat we vooral van Niels hebben gehoord is dat zijn collega's enkel om de frontend gaven, en dat dat wat hem betreft de laagste prioriteit moest hebben. Daarom bewaarden beide teams enige UX-feedback sessies tot de laatste sprint, waar men nu geen zin meer in heeft vanwege... niets wat met ons product te maken heeft. Op basis van niet-uitgesproken verwachtingen.Doet verder weinig af aan de lessen die we hier zelf uit moeten trekken. Opdrachtgevers zijn nooit perfect en het is onze verantwoordelijkheid hiervoor deels te compenseren. Maar hoe er momenteel naar beide groepen wordt gekeken is niet helemaal terecht. Dat onze opdracht brood-en-boter zou zijn, is ook zoiets. Johan Gils van het Innovatiehuis stelde dit ook aan het begin van het project, hij vroeg of het project eigenlijk wel uitdagend genoeg was, waar ik al uit opmaakte dat ze niet snel onder de indruk zouden zijn. Dat er geen bijzonder unieke, innovatieve technische uitdaging in het project zit is niet onze schuld, het is juist onze pech. Het maakt van deze opdracht een omvangrijk, ondankbaar project waar we niet snel hoog op zouden scoren.Dat we er dan ook nog commentaar op krijgen dat we niet met 35.000 infecties per dag op school gaan zitten terwijl ons bovendien is verteld dat de DSH op slot zat... ik kan zulke kritiek alleen verklaren vanuit irrationele wanhoop. Nee ik snap ook niet dat niemand een werkende camera heeft in mijn team. Maar niet alles gaat fout, en niet alles is onze schuld. Beide groepen leveren aan het einde van de rit waarschijnlijk nog steeds een functioneel, compleet product. Niels wilde dat het proces anders verliep, maar heeft hier verder geen werk van gemaakt. Want tja, hij rekende erop dat het toch wel goedkwam, zo zei hij na vrijwel elke demo die we ooit hebben gedaan. De laatste twee demo's zei hij "goede demo" en "ik ga ervan uit dat jullie weten wat jullie doen". Vrijwel alles wat hij ons verder heeft verteld was antwoord op een vraag vanuit ons, en zelfs in die antwoorden had hij moeite te zeggen waar het op stond. Hopelijk concludeert hij straks dat hij in ieder geval onze producten heeft onderschat en kan hij zijn collega's verrassen met een platform waar ze al niet meer op rekenden.